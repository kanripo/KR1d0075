# -*- mode: mandoku-view; -*-
#+TITLE: 深衣考誤
#+DATE: 2015-08-24 22:11:12.024007
#+PROPERTY: ID KR1d0075
#+PROPERTY: BASEEDITION WYG    
#+PROPERTY: JUAN 提要
<pb:KR1d0075_WYG_000-1a>¶
欽定四庫全書　　　　　經部四¶
　深衣考誤　　　　　　禮類三(禮記之屬/)¶
　　提要¶
　　　　(臣/)等謹案深衣考誤一卷¶
　　　國朝江永撰深衣之制衆説糾紛永據玉藻深¶
　　　　衣三袪縫齊倍要衽當旁之文知裳前後當¶
　　　　中者為襟為裾皆不名衽惟當旁而斜殺者¶
　　　　乃名衽今以永説求之訓詁諸書雖有合有¶
<pb:KR1d0075_WYG_000-1b>¶
　　　　不合而衷諸經文其義最當考説文曰衽衣¶
　　　　䘳也類篇䘳即襟永以裳之前為襟而旁為¶
　　　　衽說文乃以衽為襟則是前襟亦名衽不獨¶
　　　　旁為衽矣又爾雅曰執衽謂之袺扱衽謂之¶
　　　　襭李巡曰衽者裳之下也云下則裳之下皆¶
　　　　名衽不獨旁矣然方言曰褸謂之衽郭璞注¶
　　　　曰衣襟也與說文前襟名衽義正同而郭注¶
　　　　又云或曰衽裳際也云裳際則據兩旁矣永¶
<pb:KR1d0075_WYG_000-2a>¶
　　　　之所考葢據璞注後說也又劉熈釋名云襟禁¶
　　　　也交於前所以禁禦風寒也裾倨也倨倨然¶
　　　　直亦言在後當見倨也衽襜也在旁襜襜然¶
　　　　也證以永説謂裳前襟後裾皆直幅不交裂¶
　　　　則即釋名所云倨倨然直也謂在旁者乃名¶
　　　　衽則即釋名在旁襜襜之義也其釋經文衽¶
　　　　在旁三字實非孔疏所能及其後辨續衽鉤¶
　　　　邊一條謂續衽在左前後相屬鉤邊在右前¶
<pb:KR1d0075_WYG_000-2b>¶
　　　　後不相屬鉤邊在漢時謂之曲裾乃别以裳¶
　　　　之一幅斜裁之綴於右後衽之上使鉤而前¶
　　　　孔疏誤合續衽鉤邊為一其說亦考證精核¶
　　　　勝前人多矣乾隆四十六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
